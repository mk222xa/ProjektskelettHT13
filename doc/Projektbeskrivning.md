
# Projektnamn här
Projektmedlemmar: 
[Mattias Karlsson, mk222xa](https://github.com/mk222xa/)

[Exekverbar version av projektet](https://github.com/mk222xa/ProjektskelettHT13)

## Beskrivning av projektet
Skapa en hemsida till bandet Rawhide från Uddevalla. Då jag är vän med sångaren i bandet så kändes det roligare att göra något "riktigt" än att hitta på något, kul när någon har nytta av det man gör.

## Tekniker
HTML5 och CSS3 kommer att användas.  Fotoalbum kommer att skapas med hjälp av CSS3 och transform samt transition. Font kommer troligtvis att laddas in via Google Font API och bandet kommer att välja en font som de är nöjda med. Ett spelschema kommer att skapas i utskriftsvänligt format, troligtvis kommer jag att använda mig av tabeller för att skapa ett lättläst schema som blir bra vid utskrift. Då bandets främsta mål är en sida som ser bra ut på en vanlig skärm och kursens mål är mobile first kommer troligtvis fotoalbum att ligga separat så mobilanvändare inte laddar in detta om besökaren inte själv väljer, effekter kommer dock inte användas på mobilen på samma sätt. Ett kontaktformulär kommer att implementeras, kommer troligtvis att använda "fulmodellen" och öppna den lokala mailklienten för att skicka ett mail. Jag kommer även att använda mig av hCard på sidan. Sidorna kommer att vara helt på engelska och det hela kommer att bli runt 6-8 sidor beroende på om jag får med mig begränsningarna eller inte. En räknare av något slag kommer att implementeras med hjälp av en gratistjänst samt även Facebook "like" knapp där Facebook tillhandahåller färdiga knappar med kod att använda till sina sidor. Inlänkade youtube videos kommer att finnas på sidan till bandets låtar. Jag kommer för mobilversionen att försöka ha sidan i en enda kolumn med menyer från vänster till höger. 

## Begränsningar
Mailinglista kommer troligtvis inte att implementeras i nuläget då jag inte vet något bra sätt att göra det på. Lämnar det öppet beroende på tid och vad jag hinner lära mig. Ett klotterplank kommer troligtvis att skapas med hjälp av jquery och EasyComment (http://www.jswidget.com/lab/easy-comment.html) men jag lägger det under begränsningar då jag inte använt det innan och därför inte vill binda mig till att utföra något som kan kräva mer än jag förutsett. Klotterplanket är dock högt prioriterat, jag kommer göra mitt bästa för att det här skall komma med.

## Förstudier
Mycket information kommer att tas från recensioner från diverse tidningar där de recensioner bandet väljer kommer att länkas in med ett litet referat under själva länken.

## Kundkontakt
Då jag har valt att arbeta mot en "kund" i form av ett riktigt band så kommer jag att ha konstant kontakt med bandet för att göra dem nöjda samt ha den information som bandet vill ska ligga på sidan. Jag hoppas på att 
leverera en sida som gör såväl Rawhide som skolan nöjda. Fördelarna med detta är att jag arbetar mot ett mål och en mall som "kunden" vill ha vilket ger mig bra övning i att uppfylla externa krav samtidigt som jag uppfyller
de krav som är satta från LNU. Nackdelarna kan vara att jag är beroende av att få in material som skall publiceras på sidan samt att viss tid går åt till att diskutera vad som är möjligt att utföra i dagsläget.

## Tidsplanering
(mk222xaProjektGanttSchema - Task schedule.pdf)

